<!DOCTYPE html>
<html lang="it">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Viral Necropsy | FASE 1</title>
  
  <!-- Link to the p5.js library -->
  <script src="p5/p5.js"></script>
  <script src="cursor.js"></script>
  <script src="viralnecropsy_capitoli.js" defer></script>
  <script src="images.js" defer></script>

  <!--
  <script src="https://code.jquery.com/jquery-3.4.1.min.js"></script>
  <script src="https://unpkg.com/@barba/core"></script>
  <script src="https://cdnjs.cloudflare.com/ajax/libs/gsap/3.2.4/gsap.min.js"></script>
  <script src="main.js"></script> -->
  <!-- Link to your sketch -->
 <!-- <script src="viralnecropsy_capitoli.js" defer></script> -->

  <!-- Link to external CSS file for styling -->
  <link rel="stylesheet" href="style_capitoli.css">

</head>
<body data-barba="wrapper">

<div class="load-container">
  <div class="loading-screen"></div>
</div>

<main data-barba="container" data-barba-namespace="home-section">

  <div class="indice">
    <a href="index.html">Home</a>
    <a href="menu.html">Indice</a>
  </div>

  <div class="container1">
    <!-- The text element that will be animated -->
    <div class="titolo">
      <p id="word1"> FASE 1 </p>
      <p id="word1_2"> Incubazione </p>
    </div>

    <div class="titolosottocapitolo">
      <span class="numero" id="1.1">1.1</span> <span class="sottotitolo">We live in a (memetic) society</span>
    </div>
    <div id="testo">
      <div class="paragrafo">Nel 1976 Richard Dawkins ridefinisce la nozione di selezione naturale dichiarando che i processi evolutivi non tendono verso una sopravvivenza della specie, quanto più verso una replicazione dei geni che trovano nell’organismo a cui appartengono la macchina ideale per sopravvivere e perpetuarsi di generazione in generazione. Questo concetto è esemplificato dal titolo della pubblicazione che tratta l’argomento, <i><a href="https://alraziuni.edu.ye/uploads/pdf/The-Selfish-Gene-R.-Dawkins-1976-WW-.pdf" target="_blank">The Selfish Gene</a></i> ; si denuncia così l’intrinseco egoismo del materiale genetico, non perché sia consapevolmente guidato da qualche tipo di volontà, bensì in quanto esclusivamente programmato per massimizzare la propria replicazione a prescindere dall’organismo o alla specie che lo ospita (Dawkins, 1976).
        <p>Il materiale genetico di cui parla Dawkins non è però solamente organico; come l’evoluzione dell’uomo dipende dalla propagazione dei geni attraverso ovuli e spermatozoi, la sua evoluzione culturale dipende dalla replicazione di cosiddetti meme (abbreviazione del greco mimeme, “imitazione”), unità di trasmissione culturale che si diffonde per imitazione saltando da un cervello all’altro (Dawkins, 2016, p.249). Fra gli esempi di meme riportati da Dawkins si annoverano sia comportamenti che idee, passando da tormentoni e mode, a nozioni scientifiche o al concetto stesso di Dio. </p>
        <p>Si tratta di unità culturali che hanno la capacità di propagarsi attraverso i secoli e sopravvivere ai propri stessi creatori in base all’abilità di mantenersi rilevanti nel tempo. I meme più longevi sono spesso quelli che affondano le proprie radici in questioni esistenziali e ontologiche: un esempio è la concezione di arte come strumento d’immortalità, nozione che dalle Metamorfosi di Ovidio del I sec a.C. è stata replicata nel corso dei secoli fino a ritrovarla, più di 2000 anni dopo, in un monologo del film <i>Babylon</i> (2022) dove si sottolinea la capacità del cinema nel riportare in vita i propri attori, preservandone così il ricordo oltre la morte.</p>
        <p>Sono pochi però i meme che si propagano fedelmente a loro stessi nel corso del tempo: se nel caso dei geni la mutazione è un’eccezione alla diretta replicazione del DNA, con i meme la mutazione è parte integrante e pressoché onnipresente ogni volta che un’idea viene trasmessa da una persona all’altra. Quest’incongruenza è solo uno dei vari aspetti che ha portato il panorama accademico a giudicare criticamente la teoria memetica di Dawkins; <a href="https://archive.org/details/essaysoncultural0000bloc/page/n5/mode/2up" target="_blank">Bloch</a> (2005), ad esempio, ne denuncia il riduzionismo e l’incapacità di considerare l’interattività, la complessità e l’intenzionalità umana nei processi di evoluzione culturale.</p>
        <p>Se già verso la fine del XX secolo il darwinismo culturale non sembrava rispecchiare in toto la rapidità e complessità dei fenomeni che si proponeva di descrivere, la sua fallacia diventa ancora più evidente con l’avvento di Internet e la digitalizzazione della cultura.</p></div>
    </div>

    <div class="titolosottocapitolo">
      <span class="numero" id="1.2">1.2</span> <span class="sottotitolo">You’re laughing? I’m a solo
        poly black hijabi amputee
        at the epilepsy brat themed
        Times Square and you’re laughing?
        </span>
    </div>
    <div id="testo">
      <div class="paragrafo">Verso la fine degli anni ’90 inizia ad andare in onda la dramedy <i><a href="https://www.youtube.com/watch?v=qWhABsnbgbA" target="_blank">Abby McBeal</a></i>, serie televisiva che vede la sua protagonista, una giovane avvocatessa in carriera, destreggiarsi fra drammi legali e intrecci amorosi. <a class="special-hover" data-image="assets/Images/F1/1-abbydancing.gif">Nel dodicesimo episodio della prima stagione</a> Abby manifesta un’apprensione sempre più forte per il futuro, la possibilità di diventare madre e il ticchettare del suo orologio biologico; le sue insicurezze sono incarnate dalle ripetute allucinazioni di un bambino, renderizzato digitalmente in 3D, che richiama l’attenzione della protagonista fino al momento risolutivo in cui vediamo i due ballare sulle note di <i>Hooked On A Feeling</i> (<a href="https://www.vulture.com/article/ally-mcbeal-cro-magnon-dancing-baby-scene.html" target="_blank">Friedlander</a>, 2020). 
        <p>La modellazione approssimativa e i movimenti poco realistici rendono le sue apparizioni, già in sé piuttosto grottesche, ancor più dissonanti ed estranee al contesto della serie. Il bambino in questione infatti — conosciuto col nome di <a class="special-hover" data-image="assets/Images/F1/2-dancingbaby.gif"><i>“Dancing Baby”</i>, “<i>Baby Cha</i>” o “<i>Oogachaka Baby</i>”</a> — non nasce nel contesto delle produzioni hollywoodiane, bensì fra gli animatori della Silicon Valley, per poi trasformarsi in uno dei primi fenomeni virali su Internet.</p>
        <p>Partendo dal file demo di uno scheletro che l’animatore Michael Girard aveva sviluppato, il collaboratore Robert Lurye creò una serie di declinazioni fra cui un alieno viola, un modello di Demi Moore e un bambino. Le fattezze di quest’ultimo modello sembrano destare fra i colleghi un mix di brividi e curiosità, che uno degli autori a posteriori ha attribuito soprattutto alla natura poco realistica dei movimenti, più vicini a quelli di un adulto che non a quelli di un bambino (<a href="https://archive.nytimes.com/www.nytimes.com/library/cyber/mirapaul/072497mirapaul.html" target="_blank">Girard</a>, 1997). Nel momento in cui il file venne incluso fra i sample di Character Studio, un plug-in per il software d’animazione 3D Studio Max, altri animatori iniziarono a mettere le mani sul modello portandolo così a trasformarsi nel video poi diventato virale in cui il bambino balla sugli “<i>Ooga Chaka Ooga Chaka</i>” dei Blue Swede.</p> 
        <p>La diffusione avvenne soprattutto tramite catene di mail, ma a mantenerne vivo lo spirito non fu semplicemente la condivisione; la produzione di nuove versioni del <a class="special-hover" data-image="assets/Images/F1/3-altdancingbaby.avif">“<i>Dancing Baby</i>”</a>, dal “<i>Car Crash Baby</i>” al <a class="special-hover" data-image="assets/Images/F1/4-drunkbaby.avif">“<i>Drunken Baby</i>”</a>, stimolò ulteriormente l’interesse nei confronti del video e le numerose declinazioni vennero documentate su una pagina interamente dedicata, <i><a class="special-hover" data-image="assets/Images/F1/5-babywebsite.webp">The Unofficial Dancing Baby Homepage</a></i>, attraverso la quale era possibile scaricare i file progetto originali. La viralità diventa tale per cui il “<i>Dancing Baby</i>”, a due anni dalla sua creazione, fa un salto di specie e dagli schermi dei computer inizia a comparire su quelli televisivi, fra reportage giornalistici e serie TV come la già citata <i>Abby McBeal</i> o <i>The Simpsons</i>.</p> 
        <p>Nonostante non facesse ancora parte del linguaggio vernacolare di Internet, il video rappresenta uno dei primissimi esempi di <i>Internet meme</i>, accezione che nel corso degli ultimi 20 anni ha finito per dirottare il significato originale della parola. La “mutazione” nella trasmissione di un’idea di cui parlava Dawkins, con l’avvento di Internet, si verifica nei confronti del concetto stesso da lui introdotto per descrivere l’evoluzione dei processi culturali. Oggi la parola “meme” viene direttamente associata alle forme che assume online, riferendosi a unità culturali come idee, frasi o comportamenti diffuse prevalentemente sui social media attraverso diversi formati (video, immagini, GIF, audio), e si contraddistinguono per il loro tono comico, ironico o satirico. In un lasso temporale estremamente concentrato i meme vengono creati, replicati e soprattutto mutati; è proprio nella loro costante rielaborazione che si può cogliere non solo lo <i>zeitgeist</i> del fenomeno, ma anche quello della cultura digitale nel suo complesso.</p> 
        <p>Uno degli autori che ne studiò le caratteristiche nei primi anni 2000 fu Lev Manovich, il quale mise i media digitali sotto la lente d’ingrandimento analizzando come la computerizzazione della cultura stesse sia contribuendo alla nascita di nuove forme culturali, come i videogiochi, che ridefinendo quelle preesistenti, come fotografia e cinema (<a href="https://dss-edit.com/plu/Manovich-Lev_The_Language_of_the_New_Media.pdf" target="_blank">Manovich</a>, 2002, p.26).</p> 
        <p>Sviscerando l’anatomia dei nuovi media, Manovich evidenzia la loro modularità e il modo in cui i contenuti digitali sono costituiti da unità minime, assemblabili in combinazioni potenzialmente infinite. Il processo in questione, che richiama la logica della fabbrica, è automatizzato tramite i software e consente alle singole unità di mantenere la propria identità pur facendo parte di strutture più ampie. Questi aspetti sono pienamente incarnati dai meme su Internet sin dalle loro prime manifestazioni. Nel caso del già citato “<i>Dancing Baby</i>” ciò che ne ha reso la diffusione incendiaria è stata proprio l’accessibilità ai file sorgente e la possibilità di modificarli liberamente, contribuendo attivamente al fenomeno e ravvivandone l’interesse proprio perché il contenuto non rimane uguale a se stesso e il suo significato, in questo caso giocoso e goliardico, viene esteso. <a href="https://youtu.be/p04vNP14yeU?si=uIJlfCZrAo-9GsCS" target="_blank">Phil Edwards</a> (2023) analizzando il fenomeno 20 anni dopo afferma:</p>
        
        <div class="citazione">“The ability to be remixed served as a revolutionary engine to create something that was irresistible. But then you also have the remixability behind the viral growth of the baby. This baby invites your creativity, that’s why it went viral. People passed around because they had great ideas for how to use him next.”</div>
           
        <p>Nonostante alcuni abbiano attribuito significati profondi e drammatici alla viralità del video, cercando di psicanalizzare il motivo per cui un bambino che balla avesse generato tanto scalpore tra gli internauti (come <a href="https://www.nytimes.com/1998/01/26/business/enter-geekdom-s-diaper-dandy-can-you-explain-this-sigmund.html" target="_blank">Camille Paglia</a>, che dichiarò: “<i>Young people want care-taking. They want someone to make rules, to monitor their sex life; they want daddies. ‘The Dancing Baby’ is a self-portrait of American youth</i>”), l’entusiasmo che li ha contagiati ha a che vedere più con una tendente democraticizzazione nella produzione di contenuti, la cui nascita è spontanea e cooperativa.</p>
        <p>I meme però non sono componibili solamente sul piano formale; così come un template visivo o testuale viene ripreso e modificato all’infinito, anche il suo significato viene costruito modularmente, riassemblandosi e adattandosi al contesto specifico in cui viene riproposto. Quest’idea emerge nell’analisi di Manovich sotto il nome di “transcodifica culturale”, secondo cui la digitalizzazione non comporta solamente un cambiamento radicale nelle modalità di fruizione dei contenuti, ma trasforma la loro stessa natura. Manovich (2002) spiega questo meccanismo affermando che:</p>
        
        <div class="citazione">“[…] i nuovi media si possono configurare in base a due livelli: il ‘livello culturale’ e il ‘livello informatico’. […] Dato che i nuovi media nascono grazie al computer, vengono distribuiti via computer, e sono archiviati sui computer, la logica del computer non può che influenzare quella tradizionale dei media […]. Le modalità con cui il computer modella il mondo […] influenzano il livello culturale, l’organizzazione e i generi e i contenuti dei nuovi media. […] Il risultato di questa integrazione è una cultura computeristica, una miscela tra i significati culturali che hanno modellato il mondo e i modi grazie ai quali il computer li rappresenta.”</div>
        
        <p>Uno dei fattori che meglio esprime come il significato dei meme venga costruito modularmente, al pari della loro forma, è l’intertestualità. Questo concetto si riferisce alla loro capacità di rielaborare e integrare riferimenti culturali o meme preesistenti, adattandoli a contesti diversi rispetto a quelli originali per creare nuovi significati. Parallelamente si evidenzia come, rispetto ai primi anni 2000, il ritmo di produzione e diffusione di materiale su Internet sia aumentato esponenzialmente, riducendo drasticamente il ciclo vitale dei meme e dei contenuti digitali in generale. In questo scenario l’intertestualità fa leva su una rete sempre più vasta di riferimenti, rendendo i meme difficili da decifrare se non si fa parte del contesto digitale che ne consente la decodifica.</p>
        <p>Un caso che esemplifica questi aspetti è la quantità di post nati come crossover fra una serie di meme, fra cui il meme “<i>Solo Polyamorous Hijabi Amputee</i>” e una serie di frasi quali “<i>Holding space for defying gravity</i>” e “<i>I’m in queer media</i>” tratte da un’intervista di Cynthia Erivo e Ariana Grande per l’uscita di <i>Wicked</i>. Il primo meme nasce da un post divulgativo sul solo poliamore, dove il paragrafo di spiegazione è accompagnato dall’illustrazione di una donna nera, che porta l’hijab e una protesi sportiva alla gamba. Il post, originariamente pubblicato nel 2020, torna in auge il 17 novembre del 2024 dopo che un utente commenta l’immagine dicendo: <a class="special-hover" data-image="assets/Images/F1/6-hijabi.avif">“<i>When I’m in a woke competition and my opponent is a black polyamorous hijabi amputee.</i>”</a>, ironizzando su quanto il post originario sia un tentativo sovraccaricato di politicamente corretto.</p>
        <p>Nella stessa settimana in cui il meme in questione inizia a prendere piede, viene pubblicato da <i><a href="https://youtu.be/bEsW1KxgtEg?si=b8RZGshwHXIw0dOl" target="_blank">Out Magazine</a></i> (2024) l’intervista di Cynthia Erivo e Ariana Grande in occasione dell’uscita di <i>Wicked</i>. Le attrici nel corso del press tour del musical avevano già destato i commenti ironici degli utenti sui social per la loro tendenza a mostrarsi eccessivamente emotive durante le interviste. In occasione dell’intervento per Out Magazine la giornalista afferma:</p>
        
        <div class="citazione">“[…] I’ve seen this week people are taking the lyrics of Defying Gravity and really holding space with that and feeling power in that, would you touch on that moment in the film when Elpheba has been banished, and yet she comes into her full power at that moment of the worst time.”</div>
        
        Al che, nella visibile confusione di Ariana Grande, Cynthia Erivo risponde colpita: “<i>I didn’t know that that was happening</i>”; segue una serie di scambi su quanto sia forte e commovente una risposta simile da parte del pubblico, nonostante la vaghezza e la scarsa comprensibilità del commento della giornalista. A rendere il momento ancora più curioso e confusionario, Ariana Grande prende il dito della collega per dimostrare il suo supporto morale a fronte della commozione di Cynthia. Il tutto è coronato dall’intervistatrice che aggiunge:
        
        <div class="citazione">“I’ve seen on a couple posts, I don’t know how widespread but you know I am in queer media so […] yeah it’s happening.”</div> 
        
        <p>Un commento che ha destato ulteriore confusione in merito a cosa si stesse riferendo col fatto di appartenere a media queer. La risposta da parte degli utenti è stata quella di sottolineare ironicamente la marcata, e per molti eccessiva, emotività del momento. @dayglowj0e su Twitter dice: <i><a class="special-hover" data-image="assets/Images/F1/7-laughing.avif">“You’re laughing? People are taking the lyrics of defying gravity and really holding space with that and you’re laughing?”</a></i>, citando una famosa frase del film <i>Joker</i>; l’utente @bmharrison posta un TikTok in cui tiene le zampe del proprio cane scrivendo: <i><a class="special-hover" data-image="assets/Images/F1/8-dog.MP4">“I asked my dog if he wanted to go for a walk but instead he said he wanted to hold space for the Defying Gravity lyrics”</a></i>.</p> 
        <p>I meme che gli utenti producono nei giorni a seguire però non ironizzano solamente su uno dei due casi analizzati, ma li combinano in post che vedono affianco a loro riferimenti a 2, 5 se non 7 meme diversi. In questi casi dunque il significato di fondo dei meme non è più semplicemente legato ai significati originali dei fenomeni citati, ma questi riferimenti vengono recuperati e combinati per commentare l’intertestualità sempre più spinta dei meme e la loro frammentarietà, <a class="multi-hover" data-images="assets/Images/F1/9-demurebrat.avif, assets/Images/F1/10-holdingspace.avif, assets/Images/F1/11-luigi.avif">talvolta folle</a>. Come già accennato contenuti di questo tipo testimoniano, oltre alla modularità e all’intertestualità che caratterizza i meme, quanto il loro ciclo vitale si stia abbreviando in modo consistente in un rapporto inversamente proporzionale rispetto alla quantità di materiale prodotto e la durata media della sua rilevanza.</p>
        <p>Nell’articolo <i>Working towards a complete theory of meme relativity</i>, <a href="https://theoutline.com/post/5035/greenwich-meme-time" target="_blank">Joe Veix</a> (2018) propone <a class="special-hover" data-image="assets/Images/F1/12-variation curve.avif">un’analisi statistica della longevità dei meme</a> studiandone la variazione nel corso degli anni. A fronte di una serie di delucidazioni sulla sua modalità di ricerca che potrebbero rendere i risultati parzialmente accurati, si constata che partendo dal 2012, dove la durata era di 6 mesi, i meme hanno vita sempre più breve: nel corso dei 6 anni successivi la loro sopravvivenza è diminuita quasi del 70%, raggiungendo i 2 mesi nel 2018. Considerando che l’analisi di Veix non va oltre l’anno in questione, se si dovesse applicare lo stesso trend anche per i 6 anni successivi arriveremmo a stimare in media la morte di un meme a 16 giorni dalla sua nascita.</p>
        <p>Si evidenzia così che se un gene “vince” nella selezione naturale più si propaga nel tempo, la longevità dei meme è inevitabilmente soggiogata dalla crescente accelerazione nella fruizione digitale contenuti. Parallelamente, se i geni si trasmettono al momento della riproduzione dell’organismo seguendo un modello di trasmissione lineare di genitore in figlio, i meme nel proprio breve ciclo vitale manifestano una fase di crescita accelerata e inarrestabile seguita, dopo aver raggiunto un punto di saturazione, da una decrescita.</p>
        <p>A fronte di tale aspetto, assieme alla forte tendenza alla mutazione già analizzata, il framework più adatto per studiare la diffusione dei meme dunque non è quello della genetica, bensì quelli della virologia e dell’epidemiologia. Non è solamente suggerito dal linguaggio comune sviluppatosi attorno alla popolarità di un meme, che in tal caso viene definito virale, ma dai dati statistici legati al loro ciclo vitale comparabili a quelli di virus organici. Secondo uno studio pubblicato sul <i><a href="https://escholarship.org/content/qt2h47x6jw/qt2h47x6jw_noSplash_48ec4e7d307d6e3faa56f241618f0ea9.pdf" target="_blank">Berkeley Scientific Journal</a></i> (Letellier, 2022), sono due i meccanismi che attirano l’attenzione degli utenti stimolando la condivisione:</p>
        
        <div class="citazione">“The first is that Internet users focus on what has already received attention. Contradictorily, the second, is that they are interested in what is new. These principles result in ‘a typical form of web success, where attention on certain elements concentrates, then disperses, and moves to new elements’. ”</div>
        
        <p>Sulla base di questo presupposto, l’applicazione di criteri epidemiologici preesistenti allo studio della diffusione dei contenuti su Internet ha attirato l’interesse della comunità scientifica, data la possibile utilità nel comprendere non solo la complessità nella propagazione dei meme, ma anche la diffusione di altri contenuti come le fake news. Il modello utilizzato per realizzare quest’analisi è il <a class="special-hover" data-image="assets/Images/F1/13-infection rate.png">modello SIR</a>, che funziona dividendo la popolazione in tre categorie: suscettibili (S), infetti (I) e recuperati (R). Nel contesto di un’epidemia, le persone iniziano come suscettibili, ovvero vulnerabili al contagio. Quando entrano in contatto con un individuo infetto, alcune diventano infette a loro volta, passando al secondo compartimento. </p>
        <p>Dopo un certo periodo, gli infetti possono guarire o sviluppare immunità, spostandosi nel compartimento dei recuperati. Il passaggio da un compartimento all’altro è regolato da parametri chiave: il tasso di infezione (α), che descrive la probabilità di contagio tra suscettibili e infetti, e il tasso di recupero (γ), che rappresenta il tempo necessario a un individuo per recuperare. L’interazione tra questi parametri permette di modellare l’andamento dell’epidemia nel tempo, descrivendo l’aumento iniziale dei contagi, il picco di infezioni e il successivo declino quando la maggior parte della popolazione è guarita o immune. Il sistema in questione è stato preso e adattato in modo tale da poter interpretare i dati di Google Trends sul numero di ricerche dei vari meme nel tempo:</p>
        
        <div class="citazione">“After a bit of waiting and a few iterations, this method found that the epidemiologic model provided excellent fits for the memes ‘Gangnam Style’ and ‘Grumpy Cat’ […]. The ‘Gangnam Style’ meme has a higher infection factor ‘α’ than ‘Grumpy Cat’ (5 > 4), indicating that the song spreads with greater efficiency. However, the recovery factor ‘γ’ is also more significant for ‘Gangnam Style’ than for ‘Grumpy Cat’ (0.75 > 0.55). This means that people got tired of Gangnam Style quicker.”</div>
        
        <p>Andando a confrontare <a class="special-hover" data-image="assets/Images/F1/14-covid.avif">l’andamento nella diffusione del Covid-19</a> a partire da marzo 2020 in Italia, la curva epidemiologica è paragonabile alla curva di viralità del <i><a class="special-hover" data-image="assets/Images/F1/15-grumpy.avif">“Gangnam Style”</a></i> o del “<i>Grumpy Cat</i>”; i grafici sono accomunati da un picco raggiunto in un lasso temporale ridotto, seguito da una fase di decrescita e latenza. Alcune ricerche si trovano più in difficoltà nel riconoscere un parallelismo forte a livello matematico fra la diffusione dei virus e quella dei meme. <a href="https://ieeexplore.ieee.org/document/10067830" target="_blank">Uno studio condotto presso l’Università di Mahidol</a> nel 2022 ha confrontato i modelli SIR applicati alla diffusione del Covid-19 in Cina con la popolarità dei meme <i><a class="special-hover" data-image="assets/Images/F1/16-yeschad.avif">“Yes Chad”</a></i> e “<i>Buff Dodge</i>”; dai risultati emerge che l’andamento della diffusione dei meme differisce significativamente rispetto a quello del virus.</p>
        <p>Tale discrepanza è attribuibile a una serie di fattori complessi, ma un aspetto potenzialmente critico è il metodo di misurazione; basare la popolarità di un meme sul numero di ricerche non ne riflette accuratamente l’evoluzione, considerando che spesso vengono googlati in fasi avanzata della loro diffusione quando hanno già raggiunto notorietà al di fuori degli spazi digitali in cui è nato, come Reddit o TikTok. Questa considerazione non vuole smentire quanto espresso fin ora sul parallelismo fra meme e viralità, ma piuttosto sottolineare che l’applicazione di modelli scientifico-matematici a fenomeni socioculturali dev’essere fatta con cautela. Gli strumenti quantitativi citati dovrebbero essere utilizzati a supporto dell’analisi umanistica senza pretendere di sostituirla o di essere sufficienti per descrivere il fenomeno in toto; la complessità dei comportamenti umani e delle dinamiche culturali non può essere completamente ridotta a formule matematiche o a pure retoriche evoluzionistiche. Il concetto di virus funge dunque da filo conduttore metaforico nell’analisi della propagazione del meme digitale, ma alla base della sua nascita vi è un materiale genetico che rappresenta, oggi più che mai, una manifestazione emblematica della condizione umana, sociale, culturale e politica dell’individuo nel XXI secolo.</p>
        </div>

    </div>

    <div class="titolosottocapitolo">
      <span class="numero" id="1.3">1.3</span> <span class="sottotitolo">Post-post-post meme nell’era
        del tardo-tardo-tardo capitalismo</span>
    </div>
    <div id="testo">
      <div class="paragrafo">Secondo l’analisi di Veix (2018), analizzando l’evoluzione dei meme è possibile individuare 5 ere memetiche:
    
        <div class="citazione">“Proto-Meme (1946–2005), which featured early, pre-social media memes like <a class="special-hover" data-image="assets/Images/F1/22-base.png">All your base</a> and <a class="special-hover" data-image="assets/Images/F1/23-badday.mp4">badday.mpg</a>, along with pre-Internet memes like <a class="special-hover" data-image="assets/Images/F1/24-kilroy.webp">Kilroy was here</a>; The Golden Age of Meme (2006–2012), when social media thrust memes into widespread popularity, giving us <a class="special-hover" data-image="assets/Images/F1/25-ragefaces.avif">rage faces</a> and annoying, Impact font-heavy <a class="special-hover" data-image="assets/Images/F1/26-adviceanimals.avif">Advice Animals</a>; Peak Meme (2012–2015) which gave us <a class="multi-hover" data-images="assets/Images/F1/27-ironic1.jpg, assets/Images/F1/28-ironic2.jpg">ironic memes</a>, the corporatization of memes (aka ‘forced memes’) as seen in the <a class="special-hover" data-image="assets/Images/F1/29-corporate.png">Denny’s Twitter</a>, and horrible BuzzFeed-style clickbait, along with overly-earnest mainstream adoption, best exemplified in <a class="special-hover" data-image="assets/Images/0-landing-memes/4.jpg">Minions content</a>; and Post-Meme (2016–present), in which memes became <a class="special-hover" data-image="assets/Images/0-landing-memes/5.webp">surrealistic non-jokes</a>, as well as <a class="special-hover" data-image="assets/Images/F1/32-torri.webp">cynically weaponized political tools</a>.”</div>

        <p> <i>Post-meme</i> è solo una delle tante parole con suddetto prefisso che sembrano aver inondato i dibattiti accademici nelle ultime decadi: dal <i>postmodernismo</i>, <i>post-illuminismo</i> e <i>postumanismo</i> si parla di <i>post-verità</i>, <i>post-capitalismo</i>, <i>post-ironia</i> o perfino <i>post-postmodernismo</i>. Ciò che accomuna l’utilizzo del prefisso <i>post-</i> nei vari concetti è una critica nei confronti del paradigma dominante, ormai giunto a un punto di saturazione. Il prefisso implica soprattutto una condizione d’incertezza e ambiguità: si mette in discussione ciò che è stato, riprendendolo criticamente, ma senza proporre soluzioni definitive (<a href="https://monoskop.org/images/e/e0/Lyotard_Jean-Francois_The_Postmodern_Condition_A_Report_on_Knowledge.pdf" target="_blank">Lyotard</a>, 1979). Questo aspetto è suggerito dall’etimologia stessa dei termini, che non sono neologismi ma combinano solo il prefisso al paradigma che si sta criticando.</p>
        <p>L’utilizzo di queste parole non è stato però accolto in modo unanime dagli accademici. Autori come Bauman, in <i><a href="https://giuseppecapograssi.wordpress.com/wp-content/uploads/2014/01/bauman-liquid-modernity.pdf" target="_blank">Liquid Modernity</a></i> (2000), e Kellner in <i>Media Culture</i> (2003), criticano l’uso spesso improprio e riduzionistico del post-; l’ambiguità che circonda questi termini porta spesso a considerarli, sia nella cultura popolare che negli spazi accademici, espressioni di una fase che segue linearmente quella che le ha precedute, piuttosto di costituire concetti carichi di riferimenti critici nei confronti del passato.</p>
        <p>Nel reame dei <i>post-</i>, una delle parole che ha iniziato a diffondersi sempre più negli ultimi 10 anni è post-autenticità, nozione che esprime un forte scetticismo nei confronti dell’esistenza di una forma genuina di autenticità nel contesto del tardo capitalismo. In questo scenario, il valore viene paradossalmente attribuito al suo opposto: il falso, il costruito e l’ambiguo. Nel momento in cui il paradigma dicotomico con cui s’interpreta il mondo tende a ribaltarsi riconoscendo elementi di verità anche nel falso, il risultato è una graduale dissoluzione dei confini tra opposti come reale e artificiale, sincero e ironico, autentico e performativo.</p>
        <p>In <a href="https://libbymarrs.net/post-authentic-sincerity/" target="_blank">Post-Authentic Sincerity</a>, Libby Marrs (2020) sviluppa un’accurata ed estesa analisi dei fattori che hanno portato al crollo del concetto di autenticità, spiegando come si manifesta questo rifiuto sul piano culturale. La sua indagine parte dal presupposto che esista una tendenza diffusa a interpretare il mondo secondo una logica binaria, che contrappone il vero e il falso, il naturale e l’artificiale, il buono e il cattivo. Tuttavia, leggere il mondo solamente attraverso questa prospettiva non solo semplifica la complessità della realtà, ma rischia di distogliere l’attenzione dai sistemi strutturali che definiscono tali categorie affievolendo o azzerando la volontà di azione e cambiamento.</p>
        <p>Fra gli esempi riportati dall’autrice, troviamo <a class="special-hover" data-image="assets/Images/F1/33-covid.webp">i post che circolavano durante i primi mesi di lockdown</a> legati al Covid-19, in cui si affermava che il pianeta si stesse riprendendo dal cambiamento climatico grazie alla riduzione dell’attività umana. La conclusione di alcuni di questi post, <a class="special-hover" data-image="assets/Images/0-landing-memes/6.png">non tutti ugualmente seri</a>, era che il vero virus del pianeta fosse in realtà l’essere umano: secondo una pura logica binaria l’uomo è contrapposto alla natura, intrinsecamente buona e in grado di guarire una volta rimossa la presenza umana. La riflessione è però sterile e semplificativa a fronte di un problema strutturale legato a sistemi economici, politici e industriali che deteriorano significativamente l’ambiente. Si punta così il dito contro un’entità astratta o concettuale, e l’espressione di un giudizio è sufficiente per sentirsi di stare ideologicamente dalla parte giusta. Questo meccanismo è descritto da Mark Fisher in <i><a href="https://files.libcom.org/files/Capitalist%20Realism_%20Is%20There%20No%20Alternat%20-%20Mark%20Fisher.pdf" target="_blank">Capitalist Realism</a></i> (2009), che, riprendendo le teorie di Žižek, lo definisce “<i>overvaluation of belief</i>”. In sostanza, anche se riconosciamo che il sistema capitalistico sia negativo, non agiamo per cambiarlo poiché semplicemente credere che sia sbagliato ci fa sentire come se stessimo effettivamente agendo per contrastarlo. La pura convinzione diventa così una sorta di sostituto dell’azione concreta. Sulla base di questo presupposto Marrs (2020) afferma:</p>
      
        <div class="citazione">“Belief is a comfortable and safe way to make sense of things we don’t like; we address each of our grievances by interacting with them via the user interface of belief. This interface simplifies our issues and provides easy actions that we can take to fix them – like pressing a button that’s built into a default interface rather than rewiring or hacking the code of the system. Belief is the magic evidence we need to prove to ourselves that something is in fact real, legitimate, natural.”</div>
      
        <p>La nozione di autenticità diventa quindi un ingranaggio fondamentale di questo meccanismo: il semplice credere che un prodotto di consumo possieda un’autenticità intrinseca è sufficiente a far sentire l’individuo “vero”, ostacolando una riflessione critica sulle strutture economiche e sociali che la determinano. Ciò che alimenta la percezione di tale autenticità, infatti, non è un’esperienza genuinamente autonoma ma qualcosa di costruito e, consapevolmente o meno, acquistato. Il caso più emblematico nella mercificazione dell’autenticità, che ne segna la stessa fine, è quello dell’era hipster:</p>
       
        <div class="citazione">“Echoing the Romantics, the hipster chased an ideal of realness that insisted on existing outside of the globalizing marketplace and mainstream consumerism. This meant that value was derived from scarcity: localism, specificity, individuality were acceptably real, opposite phony globalism, generalism, and collectivism. […] What developed from this wasn’t a set of genuine ways to escape commodification, but a range of aesthetic forms and design language to signal authenticity by making commodities look and feel less like commodities.”</div>
       
        <p>Si tratta dunque di una ricerca di originalità e autenticità che si affida a una strategia di consumo estetico e simbolico: <a class="multi-hover" data-images="assets/Images/F1/35-hipster1.webp, assets/Images/F1/36-hipster2.avif">l’hipster</a> non ascolta musica in formati digitali ma preferisce i vinili, non beve un iced latte in bar di catene multinazionali ma opta per un <i>cold brew</i> in caffetterie artigianali, non acquista abiti nuovi ma privilegia capi vintage o di seconda mano. Sulla base di questa nuova attitudine legata a specifiche forme di consumo seguono forme di branding che catturassero visivamente l’autenticità hipster:</p>

        <div class="citazione">“Design in general had to carry a whole lot of personality and specificity, you had to be able to see the tactility and spontaneity of the human touch, everything treated as singular, original, distinguished, in a way that a machine never could. […] It couldn’t look like something that had been spat out by an algorithm (even if it, in fact, was). It had to feel natural. […] This ability to make formal sense of authenticity — right there in the gentrification coffee-shop or on the pages of Kinfolk — confirmed that it really existed, and we had access to it through capital.”</div>

        <p>La traduzione della filosofia hipster in linguaggio visivo utilizzabile per lo sviluppo di prodotti che avessero tale pubblico come target è anche ciò che finisce per causarne il fallimento, portando allo scoperto il modo in cui la nozione di autenticità che si stava cercando di vendere non lo fosse mai stata da principio:</p>

        <div class="citazione">“As Hipsterism branded authenticity into a system of visual language, it became scalable, infinitely replicable. It had to be able to accommodate mass-production supply chains, but still appear to do the opposite. The resulting set of authenticity-signifiers proved to make great brand assets, particularly useful to elevate cheap, fast, casual products and services to a slightly fancier level with a small price markup, producing things it makes sense in calling Premium Mediocre. This phenomenon confirms the fascinating class element of authenticity-politics: that not only is authenticity something to be bought and sold, but it’s only really accessible to the wealthy, and those in the lower-middle-class striving toward success can have a taste of it in their slightly-more-expensive <a class="special-hover" data-image="assets/Images/F1/37-mc.avif">McDonald’s chicken sandwich</a> that’s been photographed on raw-wood in natural lighting instead of some garish red-and-yellow backdrop, and has the words ‘natural,’ ‘signature’, ‘craft’, or ‘artisan’somewhere in its name […]. This democratization of authenticity was the final nail in the Hipster’s coffin: solid, material proof that any pursuit of authenticity is foolish, because authenticity itself is fake, in the sense that any other marketing gimmick is perceivably ‘fake’ — therefore rendering it useless as a tool to sell scarcity.”</div>

        <p>A fronte di un insistente mercificazione dell’autenticità che priva la parola del suo stesso significato, la scelta più sincera e genuina è quella di perseguire il loro opposto: il finto, la performance, l’ambiguità e l’assurdo. È così che prende piede l’era della post-autenticità, e fra le sue manifestazioni principali si trova una marcata ironia la cui natura ancora una volta è segnata dagli effetti del tardo capitalismo. Si constata infatti che le specifiche forme di umorismo che emergono nel contesto della post-autenticità sono sintomatiche di un pessimismo e nichilismo sempre più marcato, soprattutto tra le nuove generazioni.</p>
        <p>Fenomeni come la recessione economica, il precariato, la crisi climatica e le guerre in corso sono esperienze che Gen Z e Millennial affrontano, direttamente o indirettamente, fin dalla nascita. Questi eventi contribuiscono a un senso di impotenza ulteriormente acuito da una condizione d’iperconnessione digitale che trasforma ogni tragedia in un flusso incessante d’informazioni, amplificando ulteriormente il senso d’alienazione e di difficoltà nel trovare una giustificazione o una ragione d’essere. </p>
        <p>Sulla base di tale presupposto, ciò a cui si assiste nella permanenza sui social delle nuove generazioni, più che l’espressione diretta di un crudo nichilismo, è la manifestazione di contenuti filosoficamente assurdi e irriverenti (<a href="https://www.youtube.com/watch?v=MHAlvjZFkRA" target="_blank">Khadija Mbowe</a>, 2022) dove l’accettazione o resa nei confronti del nonsenso si manifesta in forme di cosiddetta post-ironia o meta ironia che fungono da <i>coping mechanism</i> per confrontarsi (o meno) con un mondo che sembra non aver senso alla stregua dei meme che rientrano in tale categoria.</p>
        <p>Per comprendere adeguatamente a cosa ci si riferisce quando si parla di post-ironia e meta ironia è opportuno ampliare i significati dei <a class="special-hover" data-image="assets/Images/F1/38-ironie.avif">livelli che le precedono</a>. Alla base troviamo la pre-ironia o sincerità, dove l’enunciato è vero e non c’è alcuna battuta; un esempio può essere l’affermazione “<i>Non sono un furry.</i>”. Segue il primo livello, ovvero l’ironia o sarcasmo: in questo caso l’enunciato è falso e il significato della battuta corrisponde al contrario di ciò che è stato detto. Esempio d’ironia è l’affermazione “<i>Hahaha sono un furry.</i>” dove significanti contestuali o non verbali, come una risata da parte dell’enunciatore, suggeriscono la supposta falsità dell’affermazione. Un esempio di meme ironico è <a class="special-hover" data-image="assets/Images/F1/39-fine.avif">“<i>This is fine</i>”</a>: una vignetta in cui un cane, seduto tranquillamente in una stanza in fiamme, commenta con la frase da cui il meme prende il nome, “<i>This is fine</i>”. Questo meme viene usato per ironizzare sul rifiuto di affrontare problemi o crisi, spesso rappresentando un atteggiamento di negazione o di accettazione passiva di situazioni palesemente negative o fuori controllo. La sua ironia deriva dal contrasto tra la gravità dello scenario e l’apparente serenità del protagonista. </p>
        <p>Si passa così alla post-ironia, caratterizzata da due livelli: l’enunciato è vero, ma viene costruito in modo da portare a credere di voler intendere il contrario di quello che si sta dicendo, anche se in realtà si è sinceri. Esempio di post-ironia è “<i>Hahaha non sono un furry ragazzi smettetela!</i>”. Fra i casi di meme post-ironici ci sono <a class="multi-hover" data-images="assets/Images/F1/40-madonna1.avif, assets/Images/F1/41-madonna2.avif">quelli prodotti dall’account @madonnafreeeda</a> su Instagram per parlare del genocidio in Palestina, così da aggirare i meccanismi di censura che spesso il social impone a fronte di questi argomenti. Nei meme di questo tipo l’autrice parla della distruzione di Pompei con delle foto di Alberto Angela di sfondo, affermando: “<i>Pompei fu devastata dal fuoco e tutti i suoi abitanti perirono arsi vivi. Per fortuna queste cose appartengono al passato</i>”; l’intento dell’autrice è di natura ironica in quanto l’intento è di denunciare il modo in cui queste tragedie appartengono in realtà anche al presente, al contrario di quello che l’enunciato esprime. A seconda però dell’opinione politica di chi legge il meme in questione, soprattutto a fronte di un mancato riconoscimento del genocidio in corso in Palestina, l’affermazione potrebbe risultare sincera generando così una dissonanza che colloca il post fra ironia e post-ironia.</p>
        <p>Il caso più ambiguo è invece quello della meta-ironia; in questo caso non è possibile da parte del destinatario capire se l’enunciato sia vero o meno e l’ironia si genera proprio dall’ambiguità sulla veridicità della battuta e sul numero di livelli d’ironia coinvolti. In questo caso l’esempio sarebbe “<i>Ragazzi non sono un furry, hahaha smettetela… Non ho mica un costume a casa… Basta veramente non lo sono!</i>”. Specifiche manifestazioni del trend <a class="special-hover" data-image="assets/Images/F1/42-beginning.mp4">“hopecore”</a> rientrano in questa categoria; in origine parliamo di video nati soprattutto su piattaforme come TikTok, che combinano elementi nostalgici, visivi ed emotivi con un intento di trasmettere messaggi di speranza e positività in contrasto con il cinismo predominante. Questo format viene però spesso utilizzato riprendendo meme già noti e caratterizzati da un tono <i>nonsense</i> o irriverente; questo genera un contrasto evidente tra il messaggio teoricamente ispirazionale che il format sembra veicolare e il contenuto dei meme citati. L’intento finale del contenuto rimane tuttavia ambiguo: da un lato, potrebbe suggerire una forma di speranza attraverso l’accettazione dell’assurdità della vita. Dall’altro, potrebbe trattarsi di un esercizio puramente ironico o satirico, lasciando così spazio a più interpretazioni che soprattutto a seconda dei casi non sembrano avere una chiave di lettura univoca.</p>
        <p> Un concetto interessante, a cavallo fra la post-ironia e la meta-ironia, è quello che l’utente @oliSUNvia su YouTube (2021) chiama “<a href="https://www.youtube.com/watch?v=a1LyTThf7V0" target="_blank">meme di Schrödinger</a>”, secondo il quale il contesto d’origine della battuta dev’essere chiaro al pubblico in modo da capire se si tratta d’ironia o di post-ironia/meta-ironia; in questo caso l’umorismo della battuta non sta tanto nel suo significato, quanto più nella differenza che sussiste fra contesto in cui si sceglie di utilizzarla e quello originario d’appartenenza. Come il gatto di Schrödinger è contemporaneamente vivo e morto finché non si osserva lo stato, un meme può essere sia ironico che post-ironico finché non viene chiarito il contesto d’uso, o il pubblico non lo interpreta. Prendendo come esempio <a class="special-hover" data-image="assets/Images/F1/44-minion.avif">i meme sui Minion</a>, si constata il modo in cui vengano associati a un tipo di umorismo semplice e diretto, più vicino alla Generazione X o dei Baby Boomer. L’aspetto simpatico, innocente e riconoscibile dei personaggi li rende un buon veicolo per trasmettere messaggi o battute per persone meno abituate ai formati complessi di umorismo digitale; trovarli sui profili Facebook di un utente della Gen X è naturale, e il livello d’ironia che riscontriamo in questo caso, anche a seconda del contenuto, non va oltre il primo. Se lo stesso meme fosse condiviso da un Gen Z su TikTok, l’operazione assumerebbe una valenza meta-ironica: il contenuto non verrebbe apprezzato per il suo umorismo originale, ma per il gesto stesso di condividerlo. Diventa comico il contrasto tra il tipo di contenuto, percepito come fuori luogo per la generazione, e il contesto in cui viene riproposto; la comunità di appartenenza è consapevole che quel genere di meme sia generalmente lontano dai gusti del gruppo, ed è proprio questa consapevolezza a costruire i molteplici strati di ironia.</p>
        <p>Sulla base della semiotica dei meme post-ironici, è possibile comprendere cosa li renda efficaci come strumenti di <i>coping mechanism</i> fra le nuove generazioni: l’ambiguità creata attorno al messaggio trasmesso consente di affrontare in modo più leggero o distaccato tematiche complesse. Tale equivocità non solo rende più semplice esprimere insicurezze altrimenti difficili da articolare, ma facilita anche la ricezione da parte di un pubblico che condivide sia gli stati d’animo dell’emittente che i linguaggi digitali usati per articolarli. <a href="https://www.google.com/url?sa=t&source=web&rct=j&opi=89978449&url=https://library.oapen.org/bitstream/handle/20.500.12657/23830/0255.1.00.pdf%3Fsequence%3D1%26isAllowed%3Dy&ved=2ahUKEwjNxtX_uM-LAxWFxQIHHTOdBhQQFnoECBoQAQ&usg=AOvVaw009hKO8gSEMHx-o4q1tRAT" target="_blank">Jay Owens</a> (2019), riprendendo inoltre una serie di riflessioni sul tema dell’autenticità, sostiene che: </p>

        <div class="citazione">“The format [of the meme] acts as a kind of Trojan Horse, then, for sharing difficult feelings — because the format pre-primes the audience to respond in a hospitable mode […]. Twentieth-century philosophers — Sartre, Heidegger — recognized that […] the external world and its influences are inescapable and not straightforward to slough off, and nature and society shape us as much as our own choices. And so authenticity must always be negotiated in complex interdependency with its opposite — that is, you were never really authentic in the first place. That tension is what meme culture is negotiating: these unexpected, witty truths emerging through the most inauthentic, borrowed, or stolen stock photograph content possible. Because people still want to tell the truth about their lives, and the world: absolutely nothing has changed there. What is changing, I argue, are the cultural formats people are using for discussion — the carrier waves for this signal. This is where ‘authenticity’ isn’t a useful claim any more, having been wholly co-opted and commodified into its opposite.”</div>

        <p>Queste forme d’ironia sembra si stiano attualmente trasformando in un’arma a doppio taglio, portando alcuni a sottolinearne l’uso eccessivo. Recentemente l’artista Ethel Cain ha denunciato, <a class="special-hover" data-image="assets/Images/F1/45-ethel-2.avif">in un post poi rimosso</a>, una condizione di “epidemia dell’ironia”, un fenomeno successivamente analizzato <a href="https://www.dazeddigital.com/life-culture/article/64914/1/ethel-cain-says-we-are-in-an-irony-epidemic-is-she-right" target="_blank">in un articolo pubblicato su <i>Dazed</i></a> (Jibril, 2024):</p>

        <div class="citazione">“In recent years, I’ve noticed that, as a culture, <a class="multi-hover" data-images="assets/Images/F1/46-hello.jpeg, assets/Images/F1/47-epidemic-2.avif">we struggle to engage sincerely</a> with art – or with life (at least, that’s how it seems online). I first observed this in 2016 when Donald Trump ran for president; his actions and comments were defanged as he was endlessly memed because no one thought he’d actually win. I saw it after George Floyd was murdered by the state in 2020, and people shared.”</div>

        <p>Il rischio verso il quale s’incorre sempre di più è di lasciarsi eccessivamente assuefare dalla retorica assurdista e nichilista che questi meme portano con sé, tant’è che Khadija Mbowe (2022) afferma:</p>

        <div class="citazione">“[…] with these memes sometimes and the general ‘nihilistic absurdist apathy that you find online but let’s make fun of it through a meme’ it kind of allows for this plausible deniability in a way of all of us thinking […] ‘well other people are posting these memes feeling like garbage, feeling like they can’t do anything, hopeless and disillusioned so I’m not the only one’ and it doesn’t really ask us to try and move out of that. […] Addressing Sartre, Parsha and Chaudhary state: ‘He postulated that we constantly lie to ourselves about not having other options. He believed that options or alternatives are always present but we find it rather reassuring to believe we don’t have any choice as it lets us off the hook, and removes the burden of realizing that choices have to be made and responsibilities towards those choices owned up to’.”</div>
        <p>A fronte di una realtà <i>post-post-postmodernista</i> (se non <i>tardo-tardo-tardo-capitalista</i>) che sta attivamente alimentando una disillusione in qualsiasi forma di futuro e possibilità di cambiamento fra le nuove generazioni, trovare conforto nell’umorismo è il minimo che ci si possa concedere. Non parliamo solo di un modo per ridere e addolcire la pillola che è la quotidianità di un presente dal futuro incerto, ma diventa una lente attraverso cui si negozia il senso della vita stessa in un mondo che sembra aver perso coerenza. Se il prezzo dell’ironia è l’immobilità, il rischio è di rimanere bloccati in uno stato di perpetua inettitudine. La reazione e l’ironia non sono però inconciliabili: l’umorismo ha pur sempre una natura sovversiva che può fungere da catalizzatore per una nuova consapevolezza collettiva, e in alcuni casi lo sta già facendo.</p>

      </div>
      
    </div>
  </div>
      <div id="navigation1">
      <div id="prec"><a href="FASE2.html">Prossimo capitolo</a></div>
    </div>
</main>
</body>
</html>
